Voor het design van de ACM moesten we met een aantal dingen rekening houden. Ten eerste, is de maximale breedte van de ACM beperkt tot 150 mm. Dit komt doordat de binnen maat van het wegoppervlak 400 mm is en de obstakels zijn 100 mm breed, mocht er dus een obstakel in het midden liggen blijft er aan beide kanten van het obstakel maar 150 mm over aan gaanbare wegoppervlakte. Ten tweede, moet er plaats zijn op de ACM voor een aantal sensoren. We hebben rekening moeten houden met één ultrasone-sensor, vier infrarood-sensoren, en één reed-sensor. Ten derde, moet er ook plaats gemaakt worden voor een ESP-32, de accu van de ESP-32 en bedrading. Ten vierde, hebben we ook vracht waar we rekening mee moeten houden. In totaal moeten er twee containers op geplaatst kunnen worden met een afmeting van 60 bij 30 bij 30 mm (L x B x H). Een laatste aandachtspunt is dat we een plek voor een accu moeten verwerken in ons design.

Ook niet onbelangrijk: de wielen en aandrijving. In eerste instantie wilden we gebruik gaan maken van de bijgeleverde wielen en stepper motoren. Al snel hadden we de ingeving dat deze bijgeleverde materialen onze ideeën niet tot werkelijkheid konden brengen, dus hebben wij besloten om vier omnidirectionele wielen te gebruiken die elk een eigen stepper motor heeft. Hiermee moet dus extra rekening gehouden worden aangezien dit meer ruimte inneemt, ook hebben we ervoor gekozen om de aandrijving met twee aparte accu’s aan te sturen (los van de accu die de ESP-32 aanstuurt).